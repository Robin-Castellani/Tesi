\section{L'area di studio: il Tagliamento}
\label{sec:descr-area-studio}
\paragraph{Inquadramento}
Nei fiumi a morfologia intrecciata dove l'impatto antropico non è intenso è possibile trovare isole nell'alveo dove il disturbo indotto dalle piene non è eccessivo;
queste si formano e accrescono nel periodo compreso tra eventi di piena di una certa entità, mentre vengono erose dagli eventi idrologici sufficientemente intensi \squarecite{Gurnell:2001-island-formation}.
La presenza delle isole ha un importante ruolo ecologico: la varietà spaziale e temporale di ambienti presenti (pozze d'acqua, sorgenti e canali separati da aridi sedimenti, zone con vegetazione bassa e rada alternate con isole fitte e mature che si modificano tra e in seguito alle piene) crea un mosaico in continuo cambiamento che sostiene una forte biodiversità \squarecite{Arscott:2002-habitat-dynamics}.
Inoltre, durante piene di piccola entità le piante influenzano l'accrescimento delle forme fluviali attraverso la ritenzione di sedimenti e materiale legnoso sia morto che vivo, inducendo così la successiva colonizzazione da parte di altre piante e la rimodellazione dei canali \squarecite{Gurnell:2006-omega}.


Il Fiume Tagliamento, situato nel Nord-Est italiano, è uno dei pochi fiumi alpini allo stato quasi naturale che presenta queste caratteristiche. 
Sono stati effettuati interventi di ingegneria fluviale, come arginature, derivazioni, pennelli, estrazione di ghiaia, sia in tratti posti a monte che altri posti a valle; la loro entità è comunque tanto limitata da poter parlare di “contesto non gestito”.
\\
Difatti il Tagliamento presenta un regime idrologico non alterato, con piene frequenti ed imprevedibili dovute all'alta piovosità nel bacino \squarecites{Mosetti:1983}{Bertoldi:2009-2m} e alla limitata presenza di bacini di regolazione (solo il \SI{3}{\percent} dell'area drenante del bacino è intercettata da dighe \squarecite{Sitzia:2016-d50});
è stato suggerito che è possibile formulare previsioni accurate di un evento di piena solamente nelle 5 ore precedenti \squarecite{Arscott:2002-habitat-dynamics}.
Inoltre, le sponde e l'alveo sono colonizzate da ampie porzioni di vegetazione riparia lungo quasi tutto il suo corso. 
Questi fatti indicano che le attività umane sul Tagliamento non sono tali da aver alterato o da alterare il regime del fiume.

Il bacino idrografico del Tagliamento, ampio circa~\SI{2900}{\kilo\m\tothe{2}}, si estende tra le province di Belluno, Udine, Pordenone e Venezia.
Il suo corso di circa~\SI{170}{\kilo\m} presenta morfologia intrecciata (\emph{braided}) con canali multipli separati da barre e isole.
Nelle parti montane è confinato dai versanti; 
nella parte planiziale è libero, con tratti larghi diverse centinaia di metri, se non più di \SI{1}{\kilo\m};
a qualche decina di chilometri dalla foce il fiume si restringe assumendo prima una forma transizionale monocursale con larghezza sui \SIrange[range-phrase={-}]{300}{200}{\m} nei pressi di Madrisio~(UD);
infine diventa meandriforme a Latisana~(UD) (larghezza intorno ai \SI{100}{\m}) fino alla foce, situata tra Bibione~(VE) e Lignano~(UD).
\\
Insieme alla variazione della morfologia del fiume si assiste ad un cambiamento nella granulometria: mentre la ghiaia predomina nella parte intrecciata ($d_{50} = \SI{4}{\centi\m}$ \squarecites{Bertoldi:2010-d50}{Sitzia:2016-d50}), a partire dal tratto meandriforme si trova solo sabbia sul fondo.
Questo mutamento di materiale trasportato riflette la riduzione della pendenza che si osserva dal tratto transizionale monocursale e che giustifica il passaggio da fiume “in ghiaia” a fiume “in sabbia”.
\\
Le precipitazioni sono mediamente di circa \SI{2000}{\mm} all'anno con forti variazioni locali; i minimi di precipitazione si registrano durante l'inverno, mentre i massimi in primavera e in autunno.
Si assiste anche ad eventi di breve durata e particolarmente intensi.
Il regime fluviale che ne risulta è di tipo \emph{flashy} pluvio-nivale con piene brevi ed intense così come piene di diversi giorni di durata.

Il tratto studiato è quello intrecciato multicanale compreso tra Tolmezzo~(UD) e Madrisio~(UD) (\cref{fig:overview,fig:overview-sat}). 
%
\begin{figure}
	\centering
	\includegraphics[width=\textwidth]{files/overview.jpeg}
	\caption[inquadramento dell'area di studio]
		{inquadramento dell'area di studio (poligono nero); a sinistra è mostrata l'Italia settentrionale (in alto) e un ingrandimento delle province e degli estremi dell'area di studio (in basso); a destra si vede il bacino idrografico del Tagliamento e di altri fiumi nelle vicinanze (in blu), il reticolo idrografico (in azzurro) e la linea di costa (in verde acqua). I tematismi provengono dal Portale Cartografico Nazionale del Ministero dell'Ambiente.}
	\label{fig:overview}
\end{figure}
%
\begin{figure}
	\centering
	\includegraphics[width=\textwidth]{files/overview_tratto_sat.jpeg}
	\caption[inquadramento dell'area di studio]{inquadramento dell'area di studio (contornata in giallo).
	\\
	Map data: Google, Digital Globe.}
	\label{fig:overview-sat}
\end{figure}
%
\\
L'area di studio è stata suddivisa manualmente in 23~tratti al fine di avere un maggior dettaglio spaziale delle dinamiche di vegetazione (\cref{fig:23-tratti}). 
Questi tratti sono stati selezionati in modo da possedere caratteristiche omogenee per portata e crescita della vegetazione; 
pertanto confluenze di immissari, bruschi restringimenti o allargamenti, inizio di pronunciato \emph{upwelling} o \emph{downwelling} ed evidenti cambiamenti di morfologia fluviale sono stati gli elementi per individuare i 23~tratti.
%
\begin{figure}
	\centering
	\includegraphics[width=\textwidth]{files/tutti_23_tratti.jpeg}
	\caption[i 23 tratti in cui è suddivisa l'area di studio]{i 23 tratti in cui è suddivisa l'area di studio (figura~A); la sezione di monte del tratto~1 corrisponde a Tolmezzo, la sezione di valle del tratto~23 corrisponde al ponte di Madrisio. A destra sono mostrati ingrandimenti dei tratti presso l'isola di Cornino e la stretta di Pinzano (figura~B) e nei tratti dove la morfologia diventa transizionale poco a monte di Madrisio (figura~C).
	\\
	Map data: Google, Digital Globe.}
	\label{fig:23-tratti}
\end{figure}


\paragraph{Connessione con la falda}
Nel tratto di studio nei pressi del paese di Pinzano al Tagliamento~(PN) è presente una stretta causata dall'affioramento di strati rocciosi che riduce la larghezza da diverse centinaia di metri a circa \SI{130}{\m}.
Questo restringimento, congiuntamente all'innalzamento dello strato di roccia che si trova sotto il letto del fiume, induce variazioni longitudinali nel livello di falda nel materasso alluvionale.
L'acqua filtrante da monte risale in alveo sottoforma di sorgenti diffuse: si assiste al fenomeno dell'\emph{upwelling}.
A valle della stretta, dove l'alveo non è più confinato e il letto roccioso sprofonda nel sottosuolo, l'acqua torna ad infiltrarsi nel materasso ghiaioso (\emph{downwelling}) tanto da portare il fiume in condizioni di secca in certi tratti quando non ci sono piene.
\\
L'\emph{upwelling} e il \emph{downwelling} sono fenomeni rilevanti durante i periodi di magra: certi tratti a valle della stretta di Pinzano possono essere in condizioni di secca, privi completamente di acqua, la quale scorre tutta nel sottosuolo e riemerge presso la “Linea delle risorgive” \squarecite{Mosetti:1983}, quando la morfologia fluviale diventa transizionale pochi chilometri a monte del ponte di Madrisio.
\\
Durante le piene questi fenomeni sono invece irrilevanti: l'acqua che emerge o che si infiltra contribuisce minimamente alla portata fluente.
\\
Inoltre il moto di infiltrazione contribuisce al mantenimento di una forte biodiversità caratteristica dell'ambiente fluviale, oltre a permettere una costante purificazione dell'acqua fluente in periodi di magra.

\paragraph{Affluenti}
Nel tratto di studio vi sono diversi affluenti (\cref{fig:affluenti}); vengono qui elencati da monte (Tolmezzo) fino a valle (Madrisio):
%
\begin{itemize}
	\item poco a valle di Tolmezzo c'è il Fella in sinistra idrografica (\SI{706}{\kilo\m\tothe{2}});
	\item all'altezza del paese di Venzone~(UD), in sinistra idrografica, sfocia il torrente Venzonassa (\SI{39}{\kilo\m\tothe{2}});
	\item qualche chilometro a monte del paese di Cornino~(UD) in destra idrografica c'è il Leale (\SI{100}{\kilo\m\tothe{2}}), che ha sempre acqua fluente poiché riceve lo scarico della centrale idroelettrica che sfrutta il lago di Cavazzo; questo raccoglie le acque della parte montana del Tagliamento attraverso opere idrauliche;
	\item in corrispondenza dell'isola di Cornino in sinistra idrografica il Ledra (\SI{75}{\kilo\m\tothe{2}}) riporta nel corso del Tagliamento sia le acque che si sono infiltrate nella piana di Osoppo~(UD) \squarecite{Mosetti:1983} sia quelle intercettate dalla presa di Ospedaletto~(UD);
	\item immediatamente a monte della stretta di Pinzano in destra idrografica si getta l'Arzino (\SI{123}{\kilo\m\tothe{2}});
	\item infine, una decina di chilometri più a valle della stretta in destra idrografica si incontra il Cosa (\SI{160}{\kilo\m\tothe{2}}).
\end{itemize}
%
\begin{figure}
	\centering
	\includegraphics[width=\textwidth]{files/overview_affluenti.jpeg}
	\caption[principali affluenti nel tratto oggetto di studio]{principali affluenti nel tratto oggetto di studio (contornato in giallo).
	\\
	Map data: Google, Digital Globe.}
	\label{fig:affluenti}
\end{figure}
%
Il contributo di questi affluenti in termini di portata non è trascurabile; qualche decennio fa è stata evinta una relazione empirica tra l'area drenante di ogni bacino del Friuli Venezia Giulia \si{[\m\tothe{2}]} e la portata massima registrata in alcuni anni prima del 1950 \si{[\m\tothe{3}\per\s]} \squarecite{Mosetti:1983} che mostra l'evidente importanza degli affluenti:
%
\begin{equation}
	\label{eq:area-portata-mosetti}
	Q = 0.04598 \, A^{0.9546}	\quad	.
\end{equation}
%
Il limite di tale formula risiede nella determinazione delle portate utilizzate per la sua taratura; tuttavia la relazione fornisce la chiara indicazione che la portata in una sezione è all'incirca proporzionale all'area drenante sottesa.
\\
Si ritiene pertanto che conoscere il livello d'acqua in un punto del Tagliamento sia sufficientemente rappresentativo per descrivere qualitativamente l'entità di una piena in tutto il tratto di studio; per ottenere informazioni quantitative sulla portata fluente durante eventi di piena si assume che questa sia proporzionale all'area drenante in ogni sezione del fiume.

\paragraph{Dinamiche vegetazionali}
Nel fiume sono presenti numerose isole, composte prevalentemente da ontani bianchi \emph{Alnus incana} nei tratti montani (oltre l'area di studio), pioppi \emph{Populus nigra} e numerose specie di salice \emph{Salix spp.} nei tratti intermedi e vallivi.
Un'isola è un'area discreta e ben definita dell'alveo ricoperta da vegetazione e circondata da ghiaia o da canali (\cref{fig:esempio-isola}) \squarecites{Gurnell:2001-island-formation}{Bertoldi:2009-2m}.
%
\begin{figure}
	\centering
	\begin{subfigure}[b]{0.37\textwidth}
		\includegraphics[width=\textwidth]{files/esempio_isola_sat_1.jpg}
	\end{subfigure}
	\quad
	\begin{subfigure}[b]{0.57\textwidth}
		\includegraphics[width=\textwidth]{files/esempio_isola_1.jpg}
	\end{subfigure}
	\caption[immagine e foto di isole fluviali]{immagine da Google Earth e foto di isole fluviali; si noti la forte presenza di salici (\emph{Salix spp.}) e di pioppi (\emph{Populus nigra}); il luogo della foto è prossimo a quello dell'immagine.}
	\label{fig:esempio-isola}
\end{figure}
%
\\
Il meccanismo fondamentale di generazione di forme vegetate in alveo è la ricrescita vegetativa che caratterizza \emph{P. nigra} e \emph{Salix spp.}: i tronchi eradicati e trasportati dalle piene e in seguito depositati sulla nuda ghiaia rigettano rami e foglie;
se vi è la contemporaneità di adeguate condizioni ambientali (non eccessiva velocità di abbassamento della falda in un substrato di pezzatura adeguata) ed idrologiche (frequenti piene di piccola-media entità, chiamate\emph{flow pulses}) allora i tronchi vivi crescono, intrappolano sedimenti e creano un buon ambiente per la successiva colonizzazione da parte di nuove piante (isole pioniere);
le isole si aggradano (fino a \SI{2}{\m} \squarecite{Gurnell:2006-omega}) e accrescono caratterizzandosi con piante di diversa età (\emph{building island} e isole complesse) \squarecite{Gurnell:2001-island-formation}.
A loro volta la presenza delle isole influenza la posizione, grandezza, forma dei canali e le dinamiche del fondo.
\\
Si parla quindi di successione biogeomorfica nel corridoio fluviale attivo: l'ambiente fisico influenza la crescita delle piante coevolute con l'ambiente fluviale; queste a loro volta influenzano l'ambiente fisico e la sua evoluzione, tanto da essere state chiamate “ingegneri ecosistemici” \squarecite{Gurnell:2014-plants-eng}.

Possono formarsi isole anche da piante nate da seme, anche se queste sono più esigenti in termini di condizioni ambientali ed idrologiche.
\\
Eventi a piene rive (\emph{bankfull}) o più intensi possono dividere parti di vegetazione riparia dalla piana alluvionale, dando origine ad isole composte da piante mature coetanee, strutturalmente ben diverse dalle isole disetanee formate a partire da frammenti vegetativi.

Le isole sono distribuite disomogeneamente da monte verso valle: si può osservare che nei tratti con \emph{upwelling} il loro numero e la velocità di espansione crescono grazie all'acqua che risale dalla falda, mentre nei tratti con \emph{downwelling} la loro presenza diminuisce;
inoltre, nelle zone particolarmente più strette come nei tratti montani o presso la stretta di Pinzano l'intensità della corrente è tale da ridurre o inibire la crescita di vegetazione, come mostrato da un modello concettuale in letteratura \squarecite{Gurnell:2014-plants-eng}.
\\
Temporalmente, le uniche isole che non vengono erose sono quelle che si fondono nella piana alluvionale; anche isole insediatesi da anni in alveo, aggradatesi fino a porsi a quote simili a quelle della \emph{floodplain}, possono essere completamente spazzate durante eventi \emph{bankfull} o maggiori.
Difatti è stato mostrato che la maggior parte delle isole nel tratto compreso tra il ponte autostradale di Braulins e la stretta di Pinzano persistono meno di \SI{24}{\anni} \squarecite{Zanoni:2008}; risultati simili sono stati presentati per un tratto nei pressi di San Paolo~(PN), corrispondente ai tratti più a valle nella presente tesi \squarecite{Bertoldi:2009-2m}.

L'isola presente nel tratto~9 (\cref{fig:23-tratti}), nei pressi di Cornino, si fonda su un nucleo roccioso.
Questa isola non è soggetta alle dinamiche tipiche delle isole che crescono sulla ghiaia dell'alveo: nemmeno le piene più intense possono asportarla od eroderla parzialmente.


\section{Stato dell'arte ed obiettivi}
Articoli precedentemente pubblicati hanno studiato l'ecologia e la morfodinamica del Tagliamento, le interrelazioni tra piante e fiume, la crescita della vegetazione riparia, la localizzazione delle isole in questo contesto naturale e molto altro.
\\
Inerentemente alla presente tesi, si riportano alcuni lavori di carattere simile o con risultati rilevanti rispetto all'argomento trattato.

Alcuni articoli si sono basati su immagini aeree e indagini di campo \squarecites{Zanoni:2008}{Bertoldi:2010-d50}{Surian:2015}: da una parte questi permettono la raccolta di informazioni in grande dettaglio, ma con risoluzione spaziale modesta (i rilievi aerei hanno un costo non indifferente) e risoluzione temporale particolarmente limitata (da pochi anni a decenni tra ogni rilievo).
\\
L'utilizzo di immagini satellitari multitemporali a bassa risoluzione permette di avere una visione d'insieme dei fenomeni, così come di evidenziare differenze spaziali e temporali.
Infatti è già stato dimostrato che è possibile estrarre risultati significativi sulla vegetazione riparia e sulle sue dinamiche da immagini satellitari a bassa risoluzione \squarecites{Bertoldi:2011-ASTER}{Henshaw:2013-LandSat}.
Questi lavori tuttavia hanno utilizzato delle maschere fisse per delimitare l'area attiva, senza distinguere in ogni immagine le isole dalla \emph{floodplain}.
\\
Degli autori hanno inoltre formulato modelli concettuali sulle dinamiche vegetazionali nei fiumi, in particolare nel Tagliamento \squarecites{Gurnell:2001-island-formation}{Gurnell:2006-omega}{Gurnell:2014-plants-eng}.
\\
Generalmente, il tratto più frequentemente studiato è quello compreso tra il ponte autostradale di Braulins~(UD) e la stretta di Pinzano.

Di seguito vengono riportati risultati interessanti di alcuni lavori: 
%
\begin{itemize}
	\item il tracciamento della traiettoria evolutiva della larghezza ha permesso di vedere come il tratto di Tagliamento a monte di Pinzano si sia ristretto negli ultimi due secoli di più del \SI{50}{\percent}, mentre a partire dalla fine del 1900 sembra che l'alveo abbia ripreso un processo di allargamento \squarecites{Zanoni:2008}{Surian:2015};
	gli autori suggeriscono che il restringimento possa essere dovuto alla concomitanza di lievi cambiamenti naturali nel regime delle portate e per l'estrazione di ghiaia dall'alveo per scopi civili negli anni '70 e '80 del secolo scorso, come è avvenuto per altri fiumi simili \squarecite{Sitzia:2016-d50};
	le cause dell'allargamento possono essere il veto all'estrazione della ghiaia congiuntamente ad un periodo caratterizzato da piene intense nei primi anni del 2000.
	Sarebbe possibile validare queste ipotesi per il periodo di studio della tesi e osservare la più recente evoluzione della larghezza;
	%
	%
	\item la proporzione tra isole e alveo attivo è stata considerata da più autori \squarecites{Zanoni:2008}{Bertoldi:2011-ASTER}{Henshaw:2013-LandSat}{Surian:2015}; 
	mentre alcuni risultati sembrano mostrare un rapporto oscillante attorno ad un valore medio di \SI{8}{\percent} \squarecite{Zanoni:2008}, altri mostrano valori abbastanza diversi come ordine di grandezza \squarecite{Henshaw:2013-LandSat} (probabilmente dovuto all'utilizzo di immagini satellitari con celle di \SI{30}{\m}) o con un trend temporale opposto rispetto alla larghezza \squarecite{Surian:2015}.
	Con i dati più recenti si potrebbe controllare questi risultati ed estenderli al periodo presente;
	\item è già stata formulata una relazione tra isole erose e portata \squarecite{Surian:2015};
	questa tuttavia è basata su una piccola quantità di dati e non tiene conto che dell'invecchiamento della vegetazione tra piene successiva, fattore interessante poiché si potrebbe osservare un'erosione differenziata tra isole appena formatesi e isole insediate in alveo da anni.
\end{itemize}


La presente tesi mira a studiare come cambiano le isole nel Tagliamento in risposta al regime idrologico (successione di magre, morbide, piene).
L'obiettivo principale è la ricerca di una relazione tra le piene e la quantità di vegetazione erosa in seguito ad eventi idrologici sufficientemente intensi.
%, o che leghi i livelli con la quantità di legname che si ritrova in alveo dopo eventi di piena.
In via previsionale si cerca di rispondere all'esigenza di stimare in anticipo gli effetti che una piena può avere sulle isole, risultato che aiuterebbe anche a migliorare la gestione dei fiumi e della vegetazione presente in essi in contesti dove le portate sono regolate dall'uomo. 
Inoltre, è possibile formulare previsioni sulle traiettorie evolutive e comprendere perché e quando un alveo si vegeta.
\\
Si ottengono anche traiettorie evolutive per quanto riguarda la larghezza e la percentuale di isole rispetto all'alveo attivo, e relazioni tra la forza della corrente (\emph{stream power}) e la quantità massima di isole presenti.
Si confrontano i dati ottenuti per alcuni tratti con risultati da letteratura.
%Inoltre si trovano valori soglia del livello del pelo libero per l'erosione della vegetazione.
\\
Lo studio è stata effettuato su un periodo di 18~anni, dal~2000 al~2018, analizzando dati telerilevati con tecniche diverse (immagini satellitari, foto aeree, rilievi aerei topografici LiDAR) per mappare l'evoluzione delle aree vegetate.
I dati così ottenuti sono stati messi in relazione al regime idrologico dello stesso periodo, caratterizzato dalle misure idrometriche di livello del pelo libero presso la stazione di Villuzza~(UD). 
% e gli elementi legnosi (tronchi e accumuli di legno, \cref{fig:esempio-accumulo-1}).

%\begin{figure}
%	\centering
%	\begin{subfigure}[b]{0.52\textwidth}
%		\includegraphics[width=\textwidth]{files/esempio_accumulo_sat_1.jpg}
%		\caption{immagine da Google Earth di accumuli di legno e tronchi in alveo (in marrone chiaro).}
%		\label{fig:esempio-accumulo-sat-1}
%	\end{subfigure}
%	\quad
%	\begin{subfigure}[b]{0.44\textwidth}
%		\includegraphics[width=\textwidth]{files/esempio_accumulo_1.jpg}
%		\caption{foto di un accumulo di tronchi sopra una pianta di salice.
%		Foto dell'autore.}
%		\label{fig:esempio-accumulo-1}
%	\end{subfigure}
%	\caption[immagine e foto di accumuli legnosi]{immagine e foto di accumuli legnosi. Il luogo della foto non corrisponde a quello dell'immagine.}
%\end{figure}
%
Infine, rispetto ai risultati delle ricerche precedente e alle metodologie adottate da queste, con questa tesi si differenzia per questi aspetti:
%
\begin{itemize}
	\item l'utilizzo di immagini a risoluzione temporale e spaziale relativamente elevata e la validazione dei dati ottenuti da queste attraverso rilievi aerei e di campo;
	\item l'analisi un tratto di fiume più esteso rispetto a lavori simili;
	\item la formalizzazione alcuni dei modelli concettuali precedentemente elaborati;	
	\item la dimostrazione che è possibile effettuare un monitoraggio delle dinamiche fluviali quasi in tempo reale. 
\end{itemize}

\section{Convenzioni}
Le seguenti convenzioni saranno utilizzate nella presente tesi:
\begin{description}
	\item[Mappe] riportate secondo WGS84/UTM~33N (EPSG:~32633);
	\item[Direzione della corrente] riportata con una freccia blu nelle immagini;
	\item[Formato delle date] AAAA-MM-GG;
	\item[Citazioni] sono nel formato Autore/i-Anno, racchiuse tra parentesi quadre;
	\item[Web link] sono riportati in note a piè pagina;
	\item[Termini in lingua straniera] sono in corsivo;
	\item[Glossario] presente nel materiale finale.
	%
\end{description}

