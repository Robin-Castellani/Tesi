Utilizzando le mappe del cambiamento rilevato nelle isole si possono ottenere mappe che indicano un'età approssimativa della vegetazione che compone queste isole. 
\\
L'ipotesi che si vuole verificare è la seguente: la vegetazione più giovane, che può essere divelta più facilmente, è quella maggiormente erosa?
Si suppone di osservare erosione anche di parti di isole con vegetazione matura, poiché le aree poste in corrispondenza dell'estradosso di un canale in curva sono soggette a scavo laterale.

\section{Metodi: stimare l'età delle isole}
\label{sec:eta}

\subsection{Considerazioni e preparazione dei dati}
Con le immagini satellitari utilizzate non è possibile distinguere i singoli alberi che compongono le isole; se con le immagini a miglior risoluzione si distinguono gli arbusti isolati, non si può certo ottenere una stima dell'età tanto precisa quanto quella fornita da un carotaggio del tronco.
In più, una cella è classificata come vegetazione solo quando le piante al suo interno presentano complessivamente una chioma sufficientemente grande da occupare gran parte della cella; pertanto le immagini con celle di \SI{10}{\m} o  \SI{15}{\m} non possono mostrare che grandi macchie di vegetazione.
Prima dei \SI{3}{\anni} una pianta di salice generalmente non ha fronde molto estese.
\\
Occorre poi tenere in conto che le piante crescono differentemente in base alle condizioni ambientali: periodi di stress idrico o termico rallentano la crescita, così come il parziale seppellimento con ghiaia dovuto ad eventi di piena; una falda non troppo profonda la cui altezza varia lentamente, terreno di granulometria sottile con sabbia e buone temperature sono invece fattori favorevoli alla crescita \squarecite{Gurnell:2001-island-formation}.

Si crede che ciò che possa generalmente accadere è che fino ad una certa età, circa \SI{3}{\anni}, la nuova vegetazione non sia visibile dal satellite; quindi si può definire come età della vegetazione presente in una cella la somma della persistenza (il periodo di tempo in cui si osserva che la cella rimane vegetata) con i \SI{3}{\anni} iniziali. 

Le mappe del cambiamento sono state ottenute dalle mappe di classificazione; non essendo le seconde correttamente georeferenziate, neanche le prime lo sono. L'errore residuo nel processo di correzione è di 1~cella.

Infine, per poter confrontare nel corso degli anni ogni cella, le mappe del cambiamento sono state ricampionate alla risoluzione più bassa, corrispondente a celle di~\SI{15}{\m} di lato. Si è proceduto come mostrato nella sottosezione \ref{subsec:camb-approccio} ottenendo sempre valori $RSQR < \SI{1.5}{\percent}$; i confronti a~\SI{10}{\m} sono stati ricampionati a~\SI{15}{\m} applicando il valore del $75_\mathrm{mo}$ percentile (terzo quartile).


\subsection{Obiettivo ed approccio} 
Date le precedenti premesse, bisogna riflettere su ciò che si vuole ottenere: dividere la vegetazione in classi di età.
Si vuole sapere quanta vegetazione giovane è stata erosa; non conta se questa ha esattamente \SI{3}{\anni} o \SI{4}{\anni}, l'importante è che sia grosso modo classificata come giovane.

Ogni mappa del cambiamento è formata dalle informazioni contenute in due mappe: quella più vecchia e quella più recente. La distanza temporale tra queste due mappe definisce il periodo di osservazione.
\\
Per la mappa del cambiamento più vecchia (la prima mappa di confronto in \cref{tab:confronti}), l'età della vegetazione delle isole è stata scelta essere pari al periodo di osservazione, cui si sono aggiunti \SI{3}{\anni}, che è ritenuto il periodo minimo affinché un insieme di piante diventi visibile per il satellite.
\\
Per le mappe via via più recenti, l'età nelle celle delle isole che non sono cambiate è pari al periodo di osservazione sommato all'età precedente; per le celle vegetate a partire dall'alveo, l'età è pari al periodo di osservazione con l'aggiunta di \SI{3}{\anni}.

L'approccio che si basa sulla definizione dell'età in base al periodo di osservazione è limitato, in particolare per le mappe più vecchie, poiché non è possibile tener conto della vegetazione che era presente antecedentemente alla prima immagine valida;
si ritiene che a partire dalla $4^a$ o $5^a$ mappa di età il metodo inizi ad essere affidabile (generalmente quindi dalla mappa di età del 2007-09-21) poiché da quel momento la vegetazione che non è stata erosa ha abbastanza anni da essere classificata come matura.
Per gli scopi della ricerca questo approccio risulta essere sufficiente.

\medskip
Si osservino i grafici in \cref{graph:distrib-rapp-eros-eta}, i quali rappresentano quante isole sono state erose rispetto alle isole presenti in ogni tratto in base all'età delle prime.
Si vede come le isole con età minore di \SI{5}{\anni} siano spesso erose; si evidenzia anche una dinamicità per le isole con età tra \SIrange[range-phrase={ e }]{5}{8}{\anni}. 
\\
Si definiscono quindi le seguenti classi di età:
%
\begin{itemize}
	\item giovane, con meno di \SI{5}{\anni};
	\item intermedia, con età compresa tra \SIrange[range-phrase={ e }]{5}{8}{\anni};
	\item matura, con più di \SI{8}{\anni}.
\end{itemize}
%
\begin{figure}
	\centering
	\input{graphics/plots/rapp_eros_eta}
	\caption[distribuzione del rapporto tra isole erose e la somma delle isole presenti]{distribuzione del rapporto tra le isole erose e la sommatoria di tutte le isole presenti per ogni tratto nei tratti da \numrange[range-phrase={ a }, mode=text]{1}{23} in base all'età; le linee verticali rosse tratteggiate indicano l'età di \SIrange[range-phrase={ e }]{5}{8}{\anni}.}
	\label{graph:distrib-rapp-eros-eta}
\end{figure}

\subsection{Validazione}
Da un controllo visuale delle mappe di età, si vede una corrispondenza tra struttura dell'età in diversi tipi di isole e quanto osservato da rilievi e osservazioni in campo \squarecite{Gurnell:2001-island-formation}: le isole complesse hanno una struttura d'età a macchie, mentre quelle distaccate da \emph{floodplain} hanno una struttura uniforme (\cref{fig:struttura-eta}).
%
\begin{figure}
	\centering
	\includegraphics[width = \textwidth]{files/struttura_eta.jpeg}
	\caption[mappe della struttura di età in due tratti]{mappe della struttura di età in due tratti; i colori più scuri indicano una maggiore età.
		Nel tratto~7 (2017-06-13) si vede la struttura a macchie dell'età della vegetazione nelle isole complesse;
		nel tratto~8 (2009-07-08) si osserva la distribuzione più unifome dell'età nell'isola in basso, che si è formata per distaccamento dalla \emph{floodplain}.
		La maschera computazionale è mostrata in giallo; sullo sfondo sono presenti le mappe NDVI.}
	\label{fig:struttura-eta}
\end{figure}
%

Il CHM (\emph{Canopy Height Model}) è il modello digitale della copertura arborea; questo mostra, in ogni cella, il valore di quota della vegetazione, misurata rispetto al terreno.
\\
È generalmente sensato affermare che piante mature abbiano un'altezza maggiore rispetto a piante giovani.
Quindi si sono utilizzati i dati di altezza della copertura arborea contenuti nei CHM di agosto~2010 e del~2013-10-22 per verificare che nelle celle della mappa di età della vegetazione, rispettivamente del~2010-09-29 e del~2013-09-05, l'altezza fosse all'incirca proporzionale all'età.
Tra le date di ottenimento dei CHM e delle immagini \AST{} non vi sono stati eventi idrologici rilevanti.
I CHM sono stati ricampionati a \SI{15}{\m} (larghezza delle celle delle immagini \AST{}) applicando il valore del $75_{\mathrm{mo}}$ percentile, in quanto rappresenta l'altezza delle chiome più elevate ed espanse, le quali dovrebbero definire i valori di età nelle mappe, essendo maggiormente visibili da satellite.
\\
Si è scelto di validare la procedura solo sulle mappe di età del~2010 e del~2013 poiché sono più rappresentative della reale distribuzione d'età delle piante, mentre la mappa di età del 2005-08-30 potrebbe non essere affidabile per quanto precedentemente esposto.
\\
I \emph{boxplot} della distribuzione dell'altezza della vegetazione rispetto all'età sono presentati nel grafico in \cref{graph:altezza-chm-eta}.
Il loro andamento crescente riflette sufficientemente quello dei dati da rilievi dendrometrici effettuati da \squarecite{Gurnell:2018-canopy-height} su isole pioniere nel Tagliamento localizzate nei medesimi tratti del CHM; pertanto ci si ritiene soddisfatti della procedura sviluppata in quanto riesce ad ottenere una stima dell'età delle piante nelle isole adeguata agli scopi della tesi.
%
\begin{figure}
	\centering
	\input{graphics/plots/percentili_CHM_eta}
	\caption[distribuzione dell'altezza delle piante secondo l'età]{distribuzione dell'altezza delle piante (dal CHM) secondo l'età (dalle mappe di età) per il 2010 e il 2013 confrontati con rilievi dendrometrici presentati da \squarecite{Gurnell:2018-canopy-height}; i grafici si riferiscono a porzioni dei tratti 6-12, dove è presente il CHM e dove sono stati effettuati i rilievi dendrometrici.}
	\label{graph:altezza-chm-eta}
\end{figure}
%


