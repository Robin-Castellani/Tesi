\section{Risultati e discussione: evoluzione della larghezza}
\label{sec:larghezza}
La larghezza di ogni tratto valido in ogni immagine, calcolata secondo l'equazione~\eqref{eq:larghezza-tratto}, viene riportata nel grafico in \cref{graph:larghezze-tutti-tratti}.
%
\begin{figure}
	\centering
	\input{graphics/plots/larghezze_tutti_tratti}
	\caption[larghezza di tutti i tratti in ogni immagine]{larghezza di tutti i tratti in ogni immagine; i quadrati bianchi indicano assenza di dati (a causa della presenza di nuvole o limitata estensione dell'immagine).}
	\label{graph:larghezze-tutti-tratti}
\end{figure}
%
\\
Ogni colonna del grafico corrisponde ad un'istantanea temporale: in quella specifica data, i tratti del Tagliamento avevano quella specifica larghezza.
Già così si vede quanto era stato descritto nell'introduzione:
i primi tratti sono quelli più stretti poiché confinati dalle montagne;
si osserva un progressivo allargamento all'incirca dal ponte autostradale di Braulins (a monte del tratto~6), interrotto dalla stretta di Pinzano (a valle del tratto~12);
infine, al successivo riallargamento dei tratti planiziali segue il cambio morfologico e il corrispondente restringimento (dal tratto~22).
Questo trend è costante nel tempo; il grafico in \cref{graph:larghezza-2005-2018-09} ne mostra un esempio considerando l'immagine \AST{} del 2005-08-30 e l'immagine \Se{} del 2018-09-16.
%
\begin{figure}
	\centering
	\input{graphics/plots/larghezza_2005_2018_09}
	\caption[larghezza del tratto di studio nel 2005-08-30 e nel 2018-09-16]{larghezza del tratto di studio nell'immagine \AST{} 2005-08-30 e nell'immagine \Se{} 2018-09-16; si riconoscono i tratti più stretti a monte, presso la stretta di Pinzano (tra il tratto~12 e~13) e dove la morfologia diventa transizionale (tratti~22 e~23); questo trend è costante nel periodo di studio.}
	\label{graph:larghezza-2005-2018-09}
\end{figure}
%
\\
Considerando invece le righe, si può notare qualche specifico trend temporale (anche chiamato traiettoria evolutiva):
alcuni tratti intermedi, come l'8, il~9 o il~12, si sono allargati di diverse decine di metri negli ultimi anni;
i tratti~15, 16 e~17, che hanno sperimentato la fusione di grandi isole nella piana alluvionale, si sono ristretti di qualche centinaio di metri (\cref{fig:b-media-7-e-15}); sembra tuttavia che recentemente si siano riallargati.
Complessivamente non sembra che il fiume si stia particolarmente allargando o restringendo.
%
\begin{figure}
	\centering
	\input{graphics/plots/larghezze_tr_7_tr_15.tex}
	\quad
	\includegraphics[width=0.3\textwidth]{files/fusione_isola_tr_15.jpeg}
	\caption[andamento temporale di $B$ per i tratti~7 e~15]{a sinistra si vede l'andamento nel tempo della larghezza media dell'alveo attivo $B$ dei tratti~7 e~15; la $B$ del tratto~7 oscilla solamente di qualche decina di metri, mentre il tratto~15 riduce improvvisamente la sua $B$ a causa della fusione di una grande isola nella \emph{floodplain}, fenomeno mostrato a destra (A: 2002-06-12, B: 2005-08-30).}
	\label{fig:b-media-7-e-15}
\end{figure}
%

È interessante confrontare alcuni risultati con quanto è stato svolto da altri autori: \squarecites{Zanoni:2008}{Surian:2015} riportano per i tratti dal~6 al~12 la larghezza media ottenuta tramite la classificazione manuale di ortofoto aeree del decennio passato, del secolo scorso e di documenti catastali del 1800; è dunque possibile osservare traiettorie evolutive molto estese (\cref{graph:larghezze-vs-letteratura}).
%
\begin{figure}
	\centering
	\input{graphics/plots/larghezze_vs_letteratura}
	\caption[traiettoria evolutiva della larghezza media dell'area compresa tra il tratto~6 e il tratto~12]{traiettoria evolutiva della larghezza media dell'area compresa tra il tratto~6 e il tratto~12; sono presenti le traiettorie ottenute da \squarecite{Zanoni:2008} e da \squarecite{Surian:2015}.}
	\label{graph:larghezze-vs-letteratura}
\end{figure}
%
\\
Si vede chiaramente come i tratti considerati si siano ristretti nel corso degli ultimi due secoli, forse a causa di lievi cambiamenti naturali nel regime idrologico, ma molto più probabilmente per le attività umane di prelievo di legname ed estrazione della ghiaia dall'alveo, avvenuti con particolare intensità nella seconda metà del 1900, così come degli interventi di ingegneria fluviale attuati dal 1950 (argini, soglie e opere di presa).
\\
In seguito, la concomitanza di piene importanti, della messa al bando dell'estrazione di ghiaia di fiume (già regolata dall'articolo~97 del Regio Decreto 25~luglio~1904, n.~523 e, successivamente, dall'articolo~5 della legge 5~gennaio~1994, n.~37) e della cessazione dell'utilizzo del legno presente in alveo per un cambiamento culturale ha indotto un graduale riallargamento di qualche centinaio di metri.
\\
I risultati in letteratura sono generalmente in accordo tra loro, così come non si discostano dai risultati della presente tesi.
Questi ultimi mostrano delle oscillazioni tra lievi allargamenti e restringimenti; sembra comunque che, anche negli ultimi \SI{20}{\anni} circa, questo tratto di fiume si stia ancora allargando, anche se ad un tasso sicuramente inferiore rispetto al decennio precedente.
Osservando proprio gli ultimi punti, si può quasi leggere un leggero restringimento; questo potrebbe essere reale, oppure, data la modesta entità del cambiamento, essere frutto degli errori nella classificazione.
\\
Si nota una certa differenza tra le tre curve: alcuni punti degli altri lavori, punti che chiaramente provengono dalla classificazione delle medesime immagini, hanno valori di larghezza che differiscono di diverse decine di metri.
Questo può dipendere dal metodo di digitalizzazione dell'alveo e dalla definizione di isole, in particolare di quelle originatesi dal distacco di parte di piana alluvionale o di quelle in procinto di fondersi nella stessa.
Tuttavia, è la traiettoria evolutiva ciò che è importante evincere da questi risultati.
